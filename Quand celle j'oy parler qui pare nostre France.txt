Quand celle j'oy parler qui pare nostre France
Etienne de LA BOETIE (1530-1563)
Quand celle j'oy parler qui pare nostre France, 
Lors son riche propos j'admire en escoutant ; 
Et puis s'elle se taist, j'admire bien autant 
La belle majestE de son grave silence.

S'elle escrit, s'elle lit, s'elle va, s'elle dance, 
Or je poise son port, or son maintien constant, 
Et sa guaye faCon ; et voir en un instant 
De CA de lA sortir mille graces je pense.

J'en dis le grammercis A ma vive amitiE, 
De quoy j'y vois si cler ; et du peuple ay pitiE :
De mil vertus qu'il voit en un corps ordonnees,

La dixme il n'en voit pas, et les laisse pour moy :
Certes j'en ay pitiE ; mais puis apres je voy 
Qu'onc ne furent A tous toutes graces donnees.