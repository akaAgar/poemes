Or, dis je bien, mon esperance est morte
Etienne de LA BOETIE (1530-1563)
Or, dis je bien, mon esperance est morte. 
Or est ce faict de mon ayse et mon bien. 
Mon mal est clair : maintenant je veoy bien, 
J'ay espousE la douleur que je porte.

Tout me court sus, rien ne me reconforte, 
Tout m'abandonne, et d'elle je n'ay rien, 
Sinon tousjours quelque nouveau soustien, 
Qui rend ma peine et ma douleur plus forte.

Ce que j'attends, c'est un jour d'obtenir 
Quelques souspirs des gents de l'advenir : 
Quelqu'un dira dessus moy par pitiE :

" Sa dame et luy nasquirent destinez, 
Egalement de mourir obstinez, 
L'un en rigueur, et l'aultre en amitiE.