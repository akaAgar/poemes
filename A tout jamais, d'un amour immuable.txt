A tout jamais, d'un amour immuable
Jean MAROT (1463-1526)
A tout jamais, d'un amour immuable,
La veuil servir, comme la plus notable
Qui soit vivant, et du plus beau maintien.
La raison est : car son coeur et le mien
Ne sont plus qu'un par un vouloir semblable.

Elle, voyant mon mal estre importable,
M'a dit ce mot qui tant m'est agrEable :
"Mon coeur avez ; et le vostre retien
A tout jamais."

Serois je doncques bien miserable 
D'estre vers luy traistre ni variable, 
ConsidErE le plaisant entretien
Qu'elle m'a faict ? Je servirai si bien 
Que de ma part l'amour sera durable
A tout jamais.