Pr√®s de ma dame et loing de mon vouloir
Alain CHARTIER (1385-1433)
PrEs de ma dame et loing de mon vouloir, 
Plain de desir et crainte tout ensemble, 
Le cueur me fault et le parler me tremble, 
Quant dire doy ce que me fault vouloir.

Je dis : Belle, vous me faites douloir, 
Mais au besoing crainte mon propos m'emble* 
Pres de ma dame et loing de mon vouloir.

Or ay je mis toutes a nonchaloir 
Pour une seule a qui tout bien s'assemble. 
Oseray je me desbucher du tremble, 
Pour requerir ce qui me pretes valoir 
Pres de ma dame et loing de mon vouloir ?

(*) me ravit