Pace non trovo, et non ho do far guerra
Jacques PELLETIER DU MANS (1517-1582)
Paix je ne trouve, et n'ay dont faire guerre :
J'espere et crain, je brulle, et si suis glace 
Je vole au Ciel, et gis en basse place :
J'embrasse tout, et rien je ne tien serre.

Tel me tient clos, qui ne m'ouvre n'enserre, 
De moy n'a cure, et me tourne la face :
Vif ne me veut, et l'ennuy ne m'efface 
Et ne m'occit Amour ny ne desserre.

Je voy sans yeux, sans langue vais criant :
Perir desire, et d'ayde j'ay envie :
Je hay moymesme, autruy j'aime et caresse :

De deuil me pais, je lamente en riant :
Egalement me plaisent mort et vie :
En cest estat suis pour vous ma maistresse.