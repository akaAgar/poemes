Bon jour, bon an et bonne vie
Jehan REGNIER (1392-1468)
Bon jour, bon an et bonne vie, 
Bien et honneur sans villanie 
Doint Dieu a ma doulce maistresse, 
Qui m'a donnE de sa largesse 
La fleur de ne m'oubliez mie.

De trEs bon vouloir la mercie, 
Nuyt et jour pour elle je prie, 
Et de dire mon cuer ne cesse :
Bon jour, bon an. 

Bein doulcement si s'umilie, 
Et luy vient de grant courtoysie
Quant a joye si me radresse, 
Qui suis prisonnier en tristesse.
N'esse bien raison que je dye :
Bon jour, bon an ?