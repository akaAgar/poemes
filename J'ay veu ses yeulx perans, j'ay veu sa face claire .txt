J'ay veu ses yeulx per√ßans, j'ay veu sa face claire 
Etienne de LA BOETIE (1530-1563)
J'ay veu ses yeulx perCans, j'ay veu sa face claire ; 
Nul jamais, sans son dam, ne regarde les Dieux : 
Froit, sans coeur me laissa son oeil victorieux, 
Tout estourdy du coup de sa forte lumiere :

Comme un surpris de nuict aux champs, quand il esclaire, 
EstonnE, se pallist si la fleche des cieulx, 
Sifflant, luy passe contre et luy serre les yeulx ; 
Il tremble, et veoit, transi, Jupiter en cholere.

Dy moy, Madame, au vray, dy moy, si tes yeulx verts 
Ne sont pas ceulx qu'on dict que l'Amour tient couverts ? 
Tu les avois, je croy, la fois que je t'ay veUe ;

Au moins il me souvient qu'il me feust lors advis 
Qu'Amour, tout A un coup, quand premier je te vis, 
Desbanda dessus moy et son arc et sa veUe.