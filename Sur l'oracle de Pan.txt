Sur l'oracle de Pan
Jean DORAT (1517-1588)
Sainct Remy qui premier imposa la couronne 
Aux Rois Chrestiens FranCois, et vous leur successeur 
En son huictiEme mois vous ramenant vainqueur,
L'an huictiEme ensuivant plus grand heur vous ordonne..

Tous nombres sont divins, mais Christ pour sa personne
Le huict s'est reservE : et la Sibylle autheur,
Huict cens octante huict faict en Grec le SAUVEUR,
Comme le nombre et nom qui tout salut nous donne.

Or pour vous faire foy, Sire, de l'an qui vient,
Mesme mois l'an passE (si bien vous en souvient)
Vostre fort fut, VAINCRA l'amour de la patrie.

Si le sept vostre fort si bien vous a conduit
A grand victoire et paix : le salutaire huict
D'UN BEAU LIS couronnE verra France fleurie