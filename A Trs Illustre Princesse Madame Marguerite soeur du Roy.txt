A Tr√®s Illustre Princesse Madame Marguerite soeur du Roy
Jacques PELLETIER DU MANS (1517-1582)
Ce que ma Muse en vers a peu chanter 
Ce qu'en FranCois des autheurs a traduit 
Et ce qu'ell'a d'elle mesme produit, 
Elle vous vient maintenant presenter, 

Et s'elle peut vostre esprit contenter,
Ainsi qu'espoir et desir la conduit, 
De son grand heur, de sa gloire et bon bruit 
A tout jamais se pourra bien venter

Car ceux qui sont coustumiers de medire 
Vostre grandeur n'oseront pas dedire :
Quant au futur, elle ne craint rien tel.

Pour ce qu'elle'est certaine et assuree 
Que vostre nom demeurant immortel, 
Le sien sera de pareille duree.