En la forest de Longue Attente
Marie de CLEVES (1426-1487)
En la forest de Longue Attente 
EntrEe suis en une sente 
Dont oster je ne puis mon cueur, 
Pour quoy je vis en grant langueur, 
Par Fortune qui me tourmente.

Souvent Espoir chacun contente, 
ExceptE moy, povre dolente, 
Qui nuit et jour suis en douleur 
En la forest de Longue Attente.

Ay je dont tort, se je garmente*
Plus que nulle qui soit vivante ? 
Par Dieu, nannil, veu mon malheur, 
Car ainsi m'aid mon Createur 
Qu'il n'est peine que je ne sente 
En la forest de Longue Attente.

(*) je me lamente