Je n'ay plus que les os, un Schelette je semble
Pierre de RONSARD (1524-1585)
Je n'ay plus que les os, un Schelette je semble,
DecharnE, denervE, demusclE, depoulpE,
Que le trait de la mort sans pardon a frappE,
Je n'ose voir mes bras que de peur je ne tremble.

Apollon et son filZ deux grans maistres ensemble,
Ne me sCauroient guerir, leur mestier m'a trompE,
Adieu plaisant soleil, mon oeil est estoupE,
Mon corps s'en va descendre oU tout se desassemble.

Quel amy me voyant en ce point despouillE
Ne remporte au logis un oeil triste et mouillE,
Me consolant au lict et me baisant la face,

En essuiant mes yeux par la mort endormis ?
Adieu chers compaignons, adieu mes chers amis,
Je m'en vay le premier vous preparer la place.