Au mesme (M. Charles Toustain)
Guy Le Fevre de LA BODERIE (1541-1590)
Au Temple que bastit le Roy paisible et sage 
Dedans Jerusalem, une viz on montoit, 
Et quinze grans dEgrez en la viz on contoit 
Avant que parvenir jusqu'au troisiEme estage.

De la vient que David par son divin prEsage 
Sur les quinze dEgrez, quinze Pseaumes chantoit, 
Alors qu'A l'Eternel ses veus il prEsentoit 
Dedans le Pavillon du SacrE Tesmoignage.

Tout-ainsi, mon Toustain, qui dans la CitE sainte 
(Que le Disciple aymE si belle nous a peinte) 
Desire parvenir, il fault que quinze marches

Il monte avec le Roy et Harpeur des HEbrieus :
La Terre, Eau, Air, et Feu, l'Ether, et les dis Cieus, 
Pour puis faire oraison dedans l'Arche des Arches.