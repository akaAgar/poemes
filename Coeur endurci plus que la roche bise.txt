Coeur endurci plus que la roche bise
Jean MAROT (1463-1526)
Coeur endurci plus que la roche bise, 
Vent aspirant pire que nord ou bise, 
De grief refus tant orgueilleulx et fier,
N'est il moyen de te mollifier 
Par tel faCon que grace en fust acquise ?

O que les Dieulx ont mal ta place quise 
De te loger en maison si exquise, 
Pour en vertus tant te glorifier, 
Coeur endurci !

ConsidErE que, sans coup de main mise, 
Je fus navrE d'une oeillade transmise 
De ton logis, qui me vint dEfier,
Il te plaira mon mal pacifier 
En me donnant grace que j'ay requise,
Coeur endurci.