Il n'est point tant de barques Ã  Venize
Mellin de SAINT-GELAIS (1487-1558)
Il n'est point tant de barques A Venize, 
D'huystres A Bourg, de festuz en Champagne,
De differentz aux peuples d'Allemagne, 
De cygnes blancz au long de la Tamise ;

Ne tant d'amours se traictent en l'eglise, 
Ne tant de veaux se treuvent en Bretagne, 
Ne tant de gloire en un signor d'Espagne, 
Ny en la Court tant y a de faintise ;

N'en ces Anglois a tant de cornardise, 
Ne de pardons A Rome un jour de feste, 
Ny d'usuriers en toute Lombardie ;

Ny de travaulx A vaincre femme honneste, 
Ne dans Auvergne animaulx d'Arcadie, 
Que vous avez de lunes en la teste.