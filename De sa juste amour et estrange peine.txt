De sa juste amour et estrange peine
Guillaume DES AUTELZ (1529-1581)
Je reconnois en elle mon courage
Car le sien mesme estre le mien je croy.
J'y reconnois de Nature la loy, 
Qui de nous deux n'ha fait qu'un mesme ouvrage. 

Je reconnois encores d'avantage :
Je suis en elle, et je la sens en moy.
Pour le moins donq aux signes que je voy 
Elle est la mienne, ou moy la sienne image. 

Je pense avoir des signes apperceus 
Qu'elle ayt amour autant que moy certaine 
Mais tous mes sens (las) en fin sont deceus. 

Souffrois tu plus que moy de grieve peine, 
O de mon mal l'exemple Narcissus,
En adorant ton ombre en la fonteine ?