Si ma raison en moy s'est peu remettre
Etienne de LA BOETIE (1530-1563)
Si ma raison en moy s'est peu remettre, 
Si recouvrer asthure je me puis, 
Si j'ay du sens, si plus homme je suis, 
Je t'en mercie, O bien heureuse lettre.

Qui m'eust (hElas), qui m'eust sceu recognoistre, 
Lors qu'enragE, vaincu de mes ennuys, 
En blasphemant, Madame je poursuis ? 
De loing, honteux, je te vis lors paroistre,

O sainct papier ; alors je me revins, 
Et devers toy devotement je vins :
Je te donrois un autel pour ce fait,

Qu'on vist les traictz de ceste main divine ; 
Mais de les veoir aucun homme n'est digne, 
Ny moi aussi, s'elle ne m'en eust faict.