Sur le bord d'un beau fleuve ...
Olivier de MAGNY (1530-1561)
Sur le bord d'un beau fleuve Amour avoit tendu
Un filE d'or tissu d'un excellent ouvraige,
Et lA tout seul assis il sembloit qu'au passage
Il eust quelque gibier longuement attendu.
J'estoy franc et dispost, mais trop mal entendu,
Et mon cOEur s'Egayoit, mal cault par le rivage,
Quand je le senti prendre et reduyre en servage,
Et tout soubdain Amour l'emmener Eperdu.
Cette belle clartE qui le soleil efface
Reluysoit A l'entour, et la main qui surpasse
L'yvoire de blancheur, tenoit ce reth ainsi.
Ainsi donc je fus pris, et remply d'espErance,
De plaisir, de bon heur, et de persEvErance :
En si belle prison je demande mercy.

