Bien moustrez, Printemps gracieux
Charles d' ORLEANS (1394-1465)
Bien moustrez, Printemps gracieux, 
De quel mestier savez servir, 
Car Yver fait cueurs ennuieux, 
Et vous les faictes resjouir. 
Si tost comme il vous voit venir, 
Lui et sa meschant retenue 
Sont contrains et prestz de fuir 
A vostre joyeuse venue.

Yver fait champs et arbres vieulx, 
Leurs barbes de neige blanchir, 
Et est si froit, ort* et pluieux 
Qu'emprEs le feu couvient croupir ; 
On ne peut hors des huis yssir** 
Comme un oisel qui est en mue. 
Mais vous faittes tout rajeunir 
A vostre joyeuse venue.

Yver fait le souleil es cieulx 
Du mantel des nues couvrir ;
Or maintenant, louE soit Dieux, 
Vous estes venu esclersir 
Toutes choses et embellir. 
Yver a sa peine perdue, 
Car l'an nouvel l'a fait bannir 
A vostre joyeuse venue.


(*)  sale
(**) sortir de sa maison