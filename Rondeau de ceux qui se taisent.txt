Rondeau de ceux qui se taisent
Jean MESCHINOT (1420-1491)
Ceulx qui deussent parler sont muts 
Les loyaulx sont pour sots tenus ; 
Je n'en vois nuls 
Qui de bontE tiennent plus compte ; 
Vertus vont jus, pechiE haut monte, 
Ce vous est honte, 
Seigneurs grans, moyens et menus.

Flateurs sont grans gens devenus 
Et a hauts estats parvenus, 
Entretenus, 
Tant qu'il n'est rien qui les surmonte. 
Ceux qui deussent parler sont muts.

Nous naquismes povres et nuds.
Les biens nous sont de Dieu venus,  
Nos cas congnus
Luy sont pour vray, je vous le conte ;
Pape, empereur, roy, duc ou comte,  
Tout se mescompte,
Quant les bons ne sont soustenus.
Ceulx qui deussent parler sont muts.