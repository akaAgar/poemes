Helas ! contez vos jours : les jours qui sont passez
Jean de SPONDE (1557-1595)
Helas ! contez vos jours : les jours qui sont passez 
Sont desja morts pour vous, ceux qui viennent encore 
Mourront tous sur le point de leur naissante Aurore, 
Et moitiE de la vie est moitiE du decez.

Ces desirs orgueilleux pesle mesle entassez, 
Ce coeur outrecuidE que vostre bras implore, 
Cest indomptable bras que vostre coeur adore, 
La Mort les met en geine, et leur fait le procez.

Mille flots, mille escueils, font teste A vostre route, 
Vous rompez A travers, mais A la fin, sans doute, 
Vous serez le butin des escueils, et des flots.

Une heure vous attend, un moment vous espie, 
Bourreaux desnaturez de vostre propre vie, 
Qui vit avec la peine, et meurt sans le repos.