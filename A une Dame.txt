A une Dame
Mellin de SAINT-GELAIS (1487-1558)
Au temps heureux que ma jeune ignorance 
Receut l'enfant qui des dieux est le maistre, 
Vous, congnoissant qu'il ne faisoit que naistre, 
Voulustes bien le nourrir d'esperance.

Mais puis que vous et sa perseverance 
L'avez faict grand plus qu'aultre oncq ne peult estre, 
En lieu d'espoir vous le laissez repaistre 
Seul A part luy de mon mal et souffrance.

Ne pour essay que je face, ou effort, 
Possible m'est l'oster de sa demeure, 
Car plus que moy il est devenu fort.

MaulgrE moy donc il fault qu'il demeure, 
Mais maulgrE luy aussi ay ce confort, 
Qu'il sortira au moins mais que je meure.