De arrogance et gravit√©
Eustorg de BEAULIEU (1505-1552)
La personne a grand arrogance, 
Ou est de sotise pourveue, 
Qui ne donne A qui la salue 
Ung seul Dieu gard en recompense.

De luy faire la reverence 
Luy semble qu'est par trop tenue 
La personne.

D'aultres (sans nulle cognoissance)
Ont la bouche si fort cousue 
Qu'ung grand mercys n'en prend yssue, 
Pour rien qu'ayt faict A leur plaisance 
La personne.