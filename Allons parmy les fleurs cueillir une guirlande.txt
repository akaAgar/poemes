Allons parmy les fleurs cueillir une guirlande
Jean Ogier de GOMBAULD (1588-1666)
Allons parmy les fleurs cueillir une guirlande, 
Afin d'en couronner la Reine des Beautez ; 
Sois Venus, soit Phillis, A qui les Royautez 
Vont indifferemment presenter leur offrande.

Les Graces, et l'Amour, seront de nostre bande ; 
Les jeux, et les plaisirs suivront de tous costez :
La saison nous appelle A mille nouveautez ; 
Et la rosEe est cheute, et la moisson est grande.

Mais j'aperCois l'Amour, qui nous a prevenus, 
Et qui cherche Phillis, qu'il prefere A Venus. 
Amour, cruel Amour ! d'oU vient que tu nous laisses ?

J'oy dans ta bouche un nom qui fait que je paslis. 
Prens ta route oU les fleurs seront les plus espaisses ; 
C'est par lA que sans doute aura passE Phillis.