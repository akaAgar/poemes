Epithalame ou chant nuptial
Jean DORAT (1517-1588)
Sur le Mariage de tres-illustres Prince et Princesse

HENRI DE LORRAINE DUC DE GUYSE 
ET 
CATARINE DE CLEVES CONTESSE D'EU.

A TRES-ILLUSTRES PRINCE ET PRINCESSE ESPOUSEZ.

Heureux les Rois que Dieu tant favorise, 
Qu'il les eslit pour sa France regir,
Tels qu'il luy plaist, de pere en fils choisir, 
Tous tres-chrestiens et maintenans l'Eglise.

C'est pourquoy Dieu luy-mesme les baptise 
Et sacre Roys : et ne laisse tarir 
L'ampoulle encor', qui, pour ses Rois cherir, 
A Sainct Remy par l'Ange fut transmise.

Et Vous heureux, en qui de Dieu est mise 
Mesme faveur, comme du sang Royal, 
Faisant des deux mariage loyal.

Sainct Remy mesme, A qui lors fut commise 
La fiole saincte, en train Pontifical 
Vient en son moys A vostre nuptial.