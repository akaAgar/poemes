Au Seigneur des Essars N de Herberay
Mellin de SAINT-GELAIS (1487-1558)
Traducteur du present livre d'Amadis de Gaule


Au grand desir, A l'instante requeste 
De tant d'amys dont tu peux disposer, 
Vouldrois tu bien (O amy) t'opposer 
Par un reffus de chose tres honeste ?

Chacun te prie et je t'en admoneste, 
Que l'Amadis qu'il t'a pleu exposer 
Vueilles permettre au monde et exposer, 
Car par tes faitz gloire et honneur acqueste.

Estimes tu que Cesar ou Camille 
Doibvent le cours de leur claire memoire 
Au marbre, ou fer, A cyseau ou enclume ?

Toute statue ou medaille est fragile 
Au fil des ans, mais la durable gloire 
Vient de main docte et bien disante plume.